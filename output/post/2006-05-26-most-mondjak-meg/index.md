---
title: "Most mondják meg"
date: "2006-05-26"
tags: 
  - "freeblog-es-blogter"
  - "metaentry"
---

Na erre varrjanak gombot. A múlt hét végén kitaláltam magamnak, hogy a freeblog gagyi, a blogteren viszont van minden, amit aktuálisan szeretnék. Íme a lista:

1. van betekintő a bejegyzéshez.
2. kapásból vannak rendes hozzászólások, azaz nem kell haloscan-nel szívni, és be van ágyazva az oldalba faszán, ahogy kell.
3. van külön oldal az egyes hozzászólásoknak, így lehet rendesen linkelni.
4. képet könnyebb beszúrni, hiszen a hozzászólás szerkesztésénél van rá link. Ha olvasom a blogot, és rájövök, hogy valamit meg akarok szerkeszteni, van rá közvetlen linkem; nem kell külön elmászni az admin felületre, és ott kikeresgélni.
5. Jobb a keresője.

Még egy hét se telik bele, és máris van mindez itt is. Jó, hogy béta, de bíztató. Asszem utánajárok egyébként ennek a freeblog-blogtér csatának, mert tudni szeretném mi lappang a háttérben. Pl. a blogtér tud freeblogos bejegyzéseket importálni. Erre a freeblog lekoppintja a blogtér feature-eit, ráadásul a dizájn is eléggé hasonló. Hogy mást ne mondjak: ott kis csillagban a blogtér logó mellett az "Az első hazai web 2.0 portál" felirat olvasható. Itt ugyanez, csak a szöveg "Az első hazai web 4.0 portál" :)

Mindenesetre szivesen visszajövök a freeblogra, ha elég jó lesz. (A blogtér elég bugos, ezt egy hét használat után elmondhatom.) Talán egy ideig párhuzamosan megy a kettő, aztán győzzön a jobbik. :)
