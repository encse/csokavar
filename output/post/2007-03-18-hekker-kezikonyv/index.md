---
title: "Hekker kézikönyv"
date: "2007-03-18"
tags: 
  - "geekseg"
---

Már megint majdnem lemaradtam a jóról a sok wiizés miatt, de szerencsére pihenésképpen a 49-es villamos vonalán lecsekkoltam az új hotspotokat. (Néha szoktam ilyet, sose lehet tudni.)

A Kálvin téren aztán rábukkantam egy eddig ismeretlen SSID-jű hálózatra. Leugrottam a megállóba, hogy körülnézzek, és találtam is valami igazán érdekeset: egy rövid leírást a Windowsban elrejtett _tst netrc_ parancsról, meg egy [linket](http://hackerguide.uw.hu/index.php) a további részletekről.

Az oldalon valaki leírja, hogyan lehet jelszó nélkül(!) akármelyik windows gépre betörni, és ott mindenféle csúnya dolgokat művelni (shutdown, format stb.) Sokat ígér, de neten nem mertem kipróbálni. Viszont hétfőn az irodában valakinek biztos lesz néhány kellemetlen pillanata... ;)

### Lazán kapcsolódik a témához (2008. január 14.):

Encsé feltalált egy jópofa [hacker játékot](http://gekko.csokavar.hu/). Valójában inkább geek játék, de azért hacker játéknak is lehet játszani...
