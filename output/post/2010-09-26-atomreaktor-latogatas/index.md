---
title: "Atomreaktor látogatás"
date: "2010-09-26"
coverImage: "IMG_0675.jpg"
---

Pénteken a Kutatók Éjszakájának keretében megnéztük a BME kísérleti atomreaktorát belülről, működés közben. Csináltam pár képet.

Ezekkel a beton tömbökkel veszik körbe a reaktort kívülről.

![IMG_0661](images/IMG_0661-500x375.jpg "Ilyen beton cuccokkal veszik körbe a reaktort")

A besugárzott mintákat itt veszik ki abból a tokból, amiben a reaktorban csücsültek.

![IMG_0663](images/IMG_0663-500x375.jpg "Ebben a kamrában szerelik szedik ki a besugárzott mintákat a tokokból.")

Huzalozott logika vezérli a reaktort

![IMG_0664](images/IMG_0664-375x500.jpg "A reaktor huzalozott vezérlő logikája")

Még több műszer. Sajnos már nem emlékszem mi volt az első 3 szekrényben. A negyedik a reaktor sematikus ábrája, az ötödik-hatodik pedig a fenti huzalozott logika tárolására szolgál.

![IMG_0667](images/IMG_0667-375x500.jpg "Műszerek")

Így néz ki a vezérlő a reaktor tetejére vezető hídról.

![IMG_0671](images/IMG_0671-500x375.jpg "A vezérlőterem")

Ez a reaktor teteje, ahol nem szabad fényképezni, mert felülről nincs teljesen lefedve a dolog, és kellemetlen, ha belesik valami...

![IMG_0673](images/IMG_0673-375x500.jpg "A reaktor teteje")

Ha lehetett volna fényképezni, ilyet csinálhattam volna. Alul a kék fény az ún. Cserenkov-sugárzás. Ez akkor keletkezik, amikor a maghasadás során keletkező neutronok eltalálják a lassításukra odakészített vízben levő hidrogén elektronjait. Ezek az elektronok aztán úgy begerjednek, hogy gyorsabban kezdenek rohanni, mint ahogy a fény halad az adott közegben (víz). A nagy energiájukat nagy energiájú fény kisugárzása kíséri, amit az ember kéknek lát.

![339bf9bb47](images/339bf9bb47-500x375.jpg)

Csőpostával lehet kisebb mintákat juttatni a reaktorba. ![IMG_0676](images/IMG_0676-500x375.jpg "Ezeken a csöveken lehet mintákat juttatni a reaktora")

Innen indulnak a minták, és ide is érkeznek vissza. ![IMG_0677](images/IMG_0677-500x375.jpg "Innen indulnak és ide érkeznek a minták")

Ha majd egyszer kiégnek a fűtőelemek, akkor ebben a tartályban fogják őket elszálítani. Ez lassan 40 éve itt áll. ![IMG_0679](images/IMG_0679-375x500.jpg "Ha majd egyszer kiégnek a panelek, ebben fogják őket elszállítani")

Ha olyan mintákat kell vizsgálni, ahol problémát jelent a környezet sugárzása, ebbe a dobozba teszik bele, ami jól leárnyékol minden külső hatást. Itt említette a bácsi, hogy a falához nem lehet akármilyen fémet használni, mert a Földön a második világháború végétől végzett felszíni atomrobbantások miatt a legtöbb fém elszennyeződött már valamennyire. Az ilyen ládikákat tehát még a világháború előtt, vagy közben elsüllyedt hajókból, lerombolt hidakból nyert fémekből készítik... ![IMG_0681](images/IMG_0681-375x500.jpg)

Ha nagyon nagy mintát akarnak besugározni, akkor azt ezen az ajtón keresztül, csillével lehet bejuttatni. ![IMG_0683](images/IMG_0683-375x500.jpg "Nagy minták ki-be juttatására")
