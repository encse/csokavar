---
title: "Hacktivity 2007"
date: "2007-09-22"
tags: 
  - "geekseg"
  - "hacktivity"
---

Tegnap teljesen véletlenül elkalandoztam a [http://www.hacktivity.hu/](http://www.hacktivity.hu/)\-ra, és kiderült, hogy pont ezen a hétvégén lesz az esemény, ráadásul 5 percnyire az irodától, azaz mindössze 20 percnyire otthonról.

### 12:51

Így aztán eljöttem, és most éppen kékmajom álnéven scannelek valami portokat. Per pillanat nem állok jól a versenyben, de csak azért, mert nem volt portscanner betárazva (nem élek vele). Van itt egy 20Hz-es TV egyébként, azon látom az eredményeket.

De messze még a vége... Majd megírom...

### 13:55

Természetesen nem sikerült Vista kompatibilis portscannert találni, ezért kénytelen voltam írni egy kis butust, de végül túljutottam azon a pályán. A következő egy FTP jelszó törés (brute force módon). Ehhez meg le kell programozni az ftp protokolnak a bejelentkező részét...  (Legalábbis én így csinálom.)  Lényegében ugyanaz a feladat tehát, csak egy(?) réteggel feljebb.

Fogy az elem a laptopba, konnektor meg sehol...

### 16:05

level5: bazmeg bazmeg bazmeg. és végig ott motoszkált az agyamban, hogy az a kurva IP cím nem véletlenül ugyanaz. a kurva életbe!

### 17:39

mikor már éppen végeztem a fenti bazmegessel, és kezdtem magam beleásni a következő (SQL-es) feladatba, megdöglött a challenge szerver, és azóta se tért magához. Haza is jöttem. Ennél idegesítőbb asszem nincs is a világon. Asszem kicsit pihenek, meg zuhanyozok, aztán visszanézek estére. Hátha...

Pedig már a megfelelő frameworköt is összeraktam ehhez a pályához a várakozás közben. Szép ajaxos meg minden, hogy kényelmes legyen.

Egyébként páran már órákkal ezelőtt befejezték az egész miskulanciát, szegény Encsé bácsi meg a kilencedik helyen kullog...

### 19:24

... és minden valószínűség szerint ott is marad, mert a szerver azóta sem tért magához. Hazajöttem. Inkább megiszom a sörömet, és megnézem a Gyűrűk Ura végét.

De egyszer még csinálok egy tisztességes wargame játékot, ha beledöglök is!

### Kiegészítés (2008. január 14.):

És megcsináltam. Szerintem ilyen egy jó [wargame](http://gekko.csokavar.hu/), bár ez inkább geek játék lett, de annyi baj legyen...
