---
title: "Zsonglőr rekordok"
date: "2006-04-10"
tags: 
  - "zsonglorkodes"
---

Ma volt egy kérdés a Wildcaton, előbb-utóbb asszem a FAQ-ba is be fog kerülni. Valaki arra volt kíváncsi, hogy milyen rekordok vannak zsonglőrködésből.

Tudni kell, hogy többféle kategória van. Természetesen más a rekord kellékenként (labda, karika, buzogány), lehet mérni időre, dobásszámra. Aztán ott vannak még a szóló illetve páros rekordok, stb.

A legérdekesebb szempont viszont a flash/qualifying zsonglőrködés. Itt arról van szó, hogy a rekord beállításához éppen hogy csak, illetve rendesen kell-e tudni zsonglőrködni az adott kellékkel. Pl. ha van valakinek öt labdája, és ezzel tud dobni ötöt, anélkül hogy leejtené, akkor azt mondjuk csinált egy flash-t. Ez még nem ’igazi’ zsonglőrködés, csak a kezdet. Rálépett az útra. Ha viszont eljut tíz dobásig, akkor már azt mondjuk, hogy tud öt labdával zsonglőrködni. Az angol terminológia ezt qualifying-nak nevezi.

Ennek megfelelően a rekordok a következőképpen alakulnak (forrás: [Wikipedia](http://en.wikipedia.org/wiki/Juggling), 2005 január)

### Flash

- 12 labda
- 9 buzogány
- 13 karika

### Qualifying

- 10 labda (23 dobás)
- 7 buzogány (2 perc 49mp.)
- 10 karika 27 dobás.

Az érdekesség kedvéért, így néz ki egy 10 labdás flash: [http://homepage.ntlworld.com/jugglingeek/10balls.mov](http://homepage.ntlworld.com/jugglingeek/10balls.mov).

Néhány buzogányos móka: [http://www.galchenko.com/World\_Records.htm](http://www.galchenko.com/World_Records.htm)
