---
title: "Hét"
date: "2007-02-03"
tags: 
  - "isc"
---

Cactus már remekül [megírta](http://cactus.rulez.org/blog/2007-02-02-random_siram/), mit csináltunk a héten, úgyhogy nem kell hosszan kifejtenem. Még annyit, hogy a határidő nem volt vállalhatatlan, inkább csak szoros. Sokat dolgoztunk, és kellően el is fáradtunk, de azért ennek is megvan a maga feelingje. Az is biztos, hogy csapatépítésnek nem volt utolsó. :) Persze pénteken már mindenki hulla volt, nekem ki is esett pár óra ebéd után, és Cactus is csaknem olyan szétszórt volt, mint én általában.

Pihenésképpen elkezdtem nézni a Szökés második évadát. Asszem nagy mennyiségben függőséget okoz, mert még csak szerdán ért véget az első szezon az RTL-en, a másodikból már a nyolcadik résznél tartok. :) A kilencedik még a dróton csücsül, mert sajnos a múltkor nem fért rá a vinyómra minden, ami megvolt Dávidnak.

Kb. ennyi. Ne feledjük viszont el: jövő héten Julinap, és jön az új Sam & Max is szerdán.
