---
title: "Történések"
date: "2006-09-30"
tags: 
  - "isc"
  - "szemelyes"
---

Érdemi dolgot nem csináltam az elmúlt pár hétben, úgyhogy ez egy szar bejegyzés lesz. Ez a terv legalábbis. Ugyanakkor emléket kell állítani szegény Viktornak, aki ezen a héten ment el a cégtől. Elfáradt. Sajnálom, mert komoly veszteséget jelent a távozása. Még én szerveztem be pár éve, és a cégen belül is egy csapatban dolgoztunk. Két fős csapatban, úgyhogy ennek most lőttek.

Csináltunk neki egy kis búcsú bulit, szolíd sörözéssel, pizzával, ördöglakatokkal, meg LISP érdekességekkel. (A programozók már csak ilyenek egymás közt.) Előtte héten szegény Edina távozott. (Pizza, sör, biliárd.) Most egy ideig asszem elég is volt ennyi.

A héten befejeztem Asimovot, pontosabban az ötkötetes Alapítvány, Birodalom, Robot történeteit. Volt benne sok jó, meg jó pár katasztrofálisan szar is. Ez utóbbira jó példák Az Alapítvány előtt, illetve az Előjáték az Alapítványhoz című regények. Cactusnak egyenesen az a véleménye, hogy Asimov alapvetően szar, és az Alapítvány nem méltó arra, hogy irodalmi értéknek tekintsék. Nekem azért tetszik. :)

Egy ideig nem olvasok Sci Fi-t, elég vót. Jut eszembe: szereztem olcsóér Mátrix DVD-t ([www.xpress.hu](http://www.xpress.hu/)), a három rész együtt 5520 Ft volt szállítással. (Rendelje meg Ön is, ennyit még éppen megér.)

Asimov után nagy hirtelen elolvastam az Állatfarmot, meg elkezdtem a Sörgyári Capriccio-t és a Zabhegyezőt. Jövő héten asszem, rátérünk az Utoljára látható-ra, aztán majd keresünk valami mást. Az Állatfarm kapcsán természetesen megalkottuk az Intentional Farm szabályzatát, valahogy így szól:

1. Az ISC programozói nem használnak wrappereket_, mértéktelenül_.
2. Intentional programozó nem használ öröklődést_, ok nélkül_.
3. Nincs szükség PL linkingre, _amíg nem értjük mi az_.
4. Három identitás rossz, egy jó. Shared field jó.
5. Előbb lássunk néhány példát. Nem is biztos, hogy ezt akarjuk.

Persze ez csak az Intentional Farm állatainak mond valamit. Felírtam egy nagy papírra és a szólásszabadság jegyében kifüggesztettem az ajtó mögé, egy jól eldugott helyre.
