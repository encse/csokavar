---
title: "Sam & Max"
date: "2007-01-14"
tags: 
  - "fun"
  - "geekség"
  - "vélemény"
---

Előfizettem az egész Sam & Max szezonra, szóval remélhetőleg a többi rész is olyan jó lesz, mint az első kettő. Nem volt drága, csak kb 8000 Ft. Szeretem, hogy epizodikus, mert így egy-egy estét el lehet vele lőni, nem túl bonyolult, és minden hónapban jön egy új!

[gallery]
  images/ep2_myra.webp
  images/ep2_sambanjo.webp
  images/ep2_sitcom2.webp
[/gallery]

A második rész, a Situation: Comedy, egy TV stúdióban játszódik, ahol a helyi Szulák Andrea kicsit megőrült, és foglyul ejtette a közönséget. Feladatunk: bejutni a talk showba, és helyrehozni a dolgokat. Igen ám, csakhogy nem kerülhet be akárki egy ilyen színvonalas műsorba: először celebbé kell válnunk magunknak is.

Hogy hogy megy ez? Háát, nem árt hozzá egy saját sitcom sorozat (cowboyos, tehenes), egy lemezszerződés és valami aktualitás: mondjuk valami jó kis ufós pletyka egy helyi lapban. Amíg ezen munkálkodunk, részt vehetünk a 'ki nem lesz milliomos' játékban, és lesz saját főzős műsorunk is. (De honnan vegyek paradicsomot a tortába?)

A játék honlapja: [www.telltalegames.com](http://www.telltalegames.com/).
