---
title: "Kutyák (és nyulak)"
date: "2007-01-09"
tags: 
  - "fun"
---

Éppen töltődik lefelé a legújabb [Sam & Max](http://www.telltalegames.com/) epizód, a Situation: Comedy, erről eszembe jutott, hogy már régóta meg akartam írni a nagymamám kutyáját, annyira jópofa.

Szóval az úgy volt, hogy keresztapuval megcsináltuk a kerítést, mert már évek óta azon mászott ki az előző medvekutyánk[\*](#0d5c1011-4c57-46c4-9050-e7fd088190e4), és hiába foltozgattuk, csak nem lett jobb a helyzet. Végül, "nem becsinálni, hanem megcsinálni" felkiáltással kicseréltük az egészet faszán.

Aztán lett egy másik hódkutyánk, de az meg alulról bontotta ki a cuccot, és azóta is mindig elkíséri a nagymamámat, akárhová is megy. Ez még nem is lenne baj, csakhogy alig érnek oda, rögtön elkezdi a házat őrizni. Mivel elég kicsi és vérszomjas, ez már önmagában is vicces, de képzeljék el az áhitatos híveket, amikor nem tudnak bejutni a misére, mert a kutya éppen a templomot vagy a plébániát őrzi...

* * *

\* Ha van farkaskutya, akkor van medve- és hódkutya is. És tényleg: [google it](http://www.google.com/search?q=medvekutya), bár a miénk nem ilyen volt hanem újfunlandi.
