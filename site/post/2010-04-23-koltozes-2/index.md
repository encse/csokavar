---
title: "Költözés"
date: "2010-04-23"
tags: 
  - "metaentry"
  - "személyes"
coverImage: images/win95shutdown-e1447789608709.jpg
---

Nagyjából végeztünk a csomagolással, és mindjárt lekapcsolom a routert, úgyhogy ezek az információmorzsák ezen az ADSL vonalon tőlem.

Köszönöm, hogy velem tartottak idáig is, és alig várom, hogy milyen problémák elé állít majd a következő korszak. Mert hát akárhogy is vesszük ez most egy korszak vége, és egy újabb, sokkal érdekesebb dolog kezdete. Szomorú vagyok, hogy el kell mennem innen, mert nagyon szerettem ezt a lakást, gyakorlatilag minden két sarokra volt, ami meg nem az átszállás nélkül megközelíthető. Hát ezt most becseréljük egy zöldövezeti házikóra, aminek lássuk be szintén megvan a maga varázsa. De azért mégis 5 év alatt nagyon megszoktam a jelenlegi kényelmes helyemet.

Hát ennyi, semmi mélyenszántó nem jut az eszembe. Remélem hamarosan lesz majd egy újabb [felütés](https://csokavar.hu/blog/2006/04/10/felutes/), amit már a kertemből, egy kényelmes nyugágyból vagy valami hasonlóból fogok írni.

Addig is maradjanak rosszak.
