---
title: "Lufifun"
date: "2006-05-20"
tags: 
  - "fun"
  - "lufi"
  - "zsonglőrködés"
---

Ez a post megint valamilyen formában felkerül a Wildcat oldalra, hiszen a zsonglőrködés velejárója, hogy az ember érdeklődik a különböző bohócságok iránt.

Még tavaly vettem 20 kukaclufit a Westend aljában, a szökőkút melletti játék- és miegymás boltban (50ft/db). De hamar be kellett látnom, hogy szájjal sajnos képtelenség felfújni, így aztán egészen mostanáig nem tudtam őket kipróbálni. :( A múltkor viszont vettünk egy extra brutál, 'kettős működésű dugattyús pumpát", ami akkor is fúj, ha lenyomod, meg akkor is ha felhúzod, és ezzel már fel könnyedén felfújható... (1bar nyomást tud)

Maga a hajtogatás egyszerű, bármenniyre is hihetetlennek tűnik. A kutyát pl. fejből összehoztam az este, a macskához viszont már keresgélni kellett a neten. Csomó könyvet hirdetnek a témában, de szerencsére ingyen is elérhető minden. [Itt](http://www.multihobbies.com/balloons/index.htm), [itt](http://www.simreal.com/twiki2/bin/view.pl/Simreal/Balloons) és [itt](http://www.balloonhq.com/) van sok-sok infó. Vicces, hogy ennek is megvannak a maga trükkjei, lock-twist, ear-twist, toe-twist, pop-twist és a társai.

Néhány műremek:

[gallery]
  images/kutya.jpg
  images/macska2.jpg
[/gallery]
