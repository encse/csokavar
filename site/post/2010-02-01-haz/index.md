---
title: "Ház"
date: "2010-02-01"
tags: 
  - "eniko"
  - "golya"
  - "szemelyes"
coverImage: "IMG_0118-e1447790521598.jpg"
---

Ha már gyerek, akkor érdemes nagyobb helyre költözni, hiszen pillanatnyilag egyetlen szobánk van, amibe még egy rendes ágy sem fért bele. Elég kényelmetlen, mert ahogy Enikő növekszik, pontosabban a kis jövevény fejlődik, szegény hölgy egyre lehetetlenebb pózokba kényszerül, ami mellesleg azzal jár, hogy nekem már teljesen egyenesen és lapjával kell aludnom, különben leesik az ágyról.

Felgyorsítottuk hát a költözés projektet, és mivel nekem már évek óta a ház az álmom, belevágtunk ebbe is. Érden csak, tudom, hogy nem valami jó hely, de azért nagyon hangulatos házikót találtunk. Alul olyan, mintha Jamie Oliver vidéki konyhájába csöppentél volna, hogy mást ne mondjak van egy kis fűthető üvegházféleség is a ház oldalában, ami télikertnek ideális lesz. Nagy a kert, de azért nem annyira, hogy gond legyen a füvet levágni. Csöndes, madárfüttyös.

A felső szinten meg konkrétan egy biliárd szalont rendeztek be a tulajdonosok. Jó, hát ezt nem tartjuk meg (bár igény vóna rá), de jól mutatja a lehetőségeket. Itt egyébként két szoba van, de ha úgy alakul egy harmadik könnyen kialakítható, sőt a padlás is egy légtérben van a felső szinttel, és oda is befér egy ágy, vagy maffiabarlang, kalóztanya a gyereknek. (Fiúból indulok ki...)

Királyság lesz, igazi csókavár, már csak némi pénzt kell szerezzek hozzá. Remélhetőleg egy kis hitellel kombinálva rendeződik a dolog, ráadásul ettől is meg tudok szabadulni, ahogy eladom a jelenlegi otthonomat. Szóljanak ha érdekel valakit :)
