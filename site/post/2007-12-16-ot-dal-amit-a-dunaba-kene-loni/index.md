---
title: "Öt dal, amit a Dunába kéne lőni"
date: "2007-12-16"
tags: 
  - "vélemény"
---

Az ötlet a buszon jött, amikor a rádióban meghallottam az egyik befutót. Nem vagyok benne biztos, hogy ez a legrosszabb öt, mert csak keveset gondolkodtam rajta, de egytől egyig esélyesek. A lista összeállításánál csak kilencvenes évek előtti dalok jöhettek szóba, akkor ugyanis végleg eltörött valami, és sok értelme nincs a rengeteg Kozsót meg nem tom mit itt felsorolni. 

Tehát a lista:

_1\. (asszem) Varga Miklós: Európa_ - asszem ez volt az a dal, ami már a járókában elgondolkodtatott azon, hogy mit is keresek ezen a bolygón egyáltalán.

_2\. (asszem) Szikora Róbert: Ballag a katona -_ no komment.

_3\. (asszem) Bergendy: Iskolatáska_ \- állandóan ezzel kezdődtek az évnyitók általánosban. Örökre belopta magát a szívembe.

_4\. (asszem) Demjén Ferenc: A szabadság vándorai_ \- ez volt ma a rádióban. Jobban meggondolva, nem is utálom annyira, de amíg nem találok jobbat, maradjon csak itt a negyedik helyen.

_5. Erkel feat Kölcsey: Himnusz_ - na ez meg aztán a non plus ultra.

Van még egy olyan nemzet a világon, akinek a miénkhez hasonlóan rémes himnusza lenne? Egyszer már akartam írni egy blogbejegyzést erről, és kerestem is különböző Himnusz remixeket a neten, hátha másoknak sikerült valami jót kihozni belőle, de hamar ki kellett ábrándulnom sajnos. Pedig az alap nem rossz: a Himnusz első négy hangját John Williams sokkal jobban folytatta, amikor az Indiana Jones zenéjét írta... 

De most tényleg: valaki igazán elgondolkodhatna már azon, hogy miért van a vers alá írva, hogy "a magyar nép zivataros századaiból", és hogy nem vagyunk-e már túl ezeken a bizonyos századokon. Mert ha igen, akkor talán írhatnánk valami normálisat is esetleg.

Önök mit gondolnak? Kinek van jobb listája?
