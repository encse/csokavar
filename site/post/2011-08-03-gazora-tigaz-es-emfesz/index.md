---
title: "Gázóra - Tigáz és Emfesz"
date: "2011-08-03"
tags: 
  - "emfesz"
  - "tigáz"
  - "vélemény"
coverImage: images/Untitled2.png
---

Megmondom kivel vigyázzanak: akitől a házamat vettem. Az eladó (Zabó László) ugyanis úgy hagyta itt az ingatlant, hogy a gázóra meg volt buherálva. Természetesen nem tudom bizonyítani, hogy ő buherálta meg, de ha Önöknek dolguk akad az illetővel, előbb alaposan győződjenek meg róla, hogy nincs semmi turpisság a dologban. Előfordulhat ugyanis, hogy lesz.

A buherált gázórát a Tigáz 540.000Ft-os kötbérrel súlytja, plusz még az új óra ára és szerelési költsége.  Ez több mint két évnyi gázfogyasztásom ára. Természetesen úgy képzelik a dolgot, hogy ezt én fogom befizetni, de minden erőmmel azon leszek, hogy ez végülis majd ne történjen meg. Elvégre is mi a redves faszér nem jöttek ki tavaly, amikor a házat megvettem, és bejelentettem a rosszemlékű Emfesznek, hogy mostantól én vagyok itt a tulajdonos. Csak azt tudom elképzelni, hogy az Emfesznél inkompetens idiótákat alkalmaznak, akik nem tájékoztatták a Tigázt arról, hogy tulajdonosváltás történt, és ki kéne jönni az órát megvizsgálni. Esetleg a Tigáznál alkalmaznak inkompetens idiótákat, akik még egy ilyen alap dolgot sem tudnak elintézni.

De mégis. Akkor kellett volna idetolni a tigázos pofájukat és alaposan megvizsgálni a telibebaszott gázmérőt. És ha akkor még minden rendben lett volna, akkor most joggal jöhetnének a kötbérrel. De nem. Ezek ott a Tigáznál úgy képzelik, hogy majd csak úgy írnak nekem egy levelet én meg fizetek mintha én basztam volna el a dolgot. Az külön vicces, hogy nekem egy papírt eddig még a Tigáznál alá nem kellett írni, azt se tudtam hogy a világon vannak, csak mióta ezzel a kötbérrel elkezdtek zaklatni. Én az Emfesszel voltam szerződésben, amikor meg elkezdett becsődölni, átkerültem a Főgázhoz és azóta is ott vagyok. Tigázról szó se volt, nem is teljesen értem, hogy mit akarnak tőlem.

Mindenkinek az lesz a legjobb, ha nem én írok levelet nekik arról, hogy milyen kurvára nincs igazuk a kérdésben, hanem megkérem Enikőt, aki mégiscsak szabálysértésekkel foglalkozott előző életében, és pontosan tudja, hogy az ilyeneket hogy kell kezelni.

A folytatásról tájékoztatom Önöket.

### Frissítés 2011.10.25.

Mintegy két hónap és 10 telefon után az alábbi levelet kaptam ma. Na most küldjék a csekket a fasszopó görények.

> Tisztelt xxxxxxxxxxx!
> 
> Hivatkozással Társaságunkhoz érkezett megkeresésére, tájékoztatásul az alábbiakat közöljük Önnel:
> 
> Az Ön xxxxxxx fogyasztási helyén az ügyfélváltozást követően mérőhely ellenőrzés nem történt.
> 
> Megkeresését köszönjük.
> 
> Nyíregyháza, 2011. október 20.
> 
> Tisztelettel,
> 
> (fénymásolt/scannalt aláírás....) Dombrádyné, Back office vezető
