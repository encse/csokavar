---
title: "Híres lettem :)"
date: "2009-01-14"
tags: 
  - "fun"
  - "gekko"
  - "wikipedia"
---

A minap nézegettem a [gekkora](http://gekko.csokavar.hu) mutató linkeket, és találtam egyet a [wikipédián](http://hu.wikipedia.org/wiki/Wikip%C3%A9dia:Tudakoz%C3%B3/Arch%C3%ADvum/2008-12-10).

Képzeljék, itt a gekko regisztrációs captchájának megoldásáról beszélgetnek. Ez egyébként 126 és 588 legkisebb közös többszörösének meghatározásából áll, nem valami bonyolult dolog.

Na jó, tudom én, hogy csinálhattam volna valami bonyolultabb captchát is, de a fene se gondolta, hogy lesz olyan primitív véglény, aki nem tudja kiszámolni magától és az interneten kezd el utána keresgélni...

Pedig volt is ebből pár bejövő találat ide a blogra, és írtam is róla [korábban](https://csokavar.hu/blog/2008/02/24/tudok-egy-rovidebb-utat-az-erdon-at/). Akkor kitaláltam, hogy milyen jófejség lenne, ha egy kis meglepetést rejtenénk a dologba, és az említett bejegyzésben megadtam egy hibás eredményt, a regisztrációs oldalba pedig beleírtam, hogy ha valaki ezt adja meg válasznak, akkor írjon ki valami olyasmit, hogy "intereneten keresgélünk? ejnye-bejnye".

Hát így.

Az egészből a tanulság az, hogy egyrészt dinamikus captcha kell. Másrészt [CsGábor egy büdös görény](http://hu.wikipedia.org/wiki/Szerkeszt%C5%91:CsG%C3%A1bor), aki többszöri felszólításra sem moderálja ki a Wikipédiából a másoktól lopott szellemi terméket. Köszönjük Gábor! Ön igazi magyar ember.
