---
title: "Könyvespolc"
date: "2006-10-01"
tags: 
  - "fun"
  - "személyes"
---

Mikor a lakásom megvettem, rá kellett ébrednem, hogy bizony, alig vannak cuccaim. Bár a lakás nem nagy, mégis nagyon üresnek tűnt eleinte. Sokat gondolkoztam, mivel is lehetne megtölteni, végül a könyvek mellett döntöttem. A TV-ben úgysincs soha semmi, valamivel el kell ütni az időt...

Persze vehetnék DVD-ket is, de annak túl magas lenne az ár/érték aránya. Hmm, ha így jobban belegondolok, valójában az $ar/(V*T*k)$ arányról kellene beszélnünk, ahol V a DVD által kitöltött térrész, T a megnézésére fordított idő, k pedig az egyéni 'mennyire tetszik' faktor. Valahogy így. Vegyük észre, hogy a könyvek magasan verik a DVD-ket, hiszen az átlagos T egy könyv esetén legalább egy nagyságrenddel nagyobb... A végeredmény: hivatásos olvasó lettem.

Kérem, nézzék el nekem ezt a kis fejtegetést. Nekem is kínos...

Aztán ma reggel kitaláltam, hogy csinálok magamnak egy virtuális könyvespolcot. Ez  lészen  [csokavar.hu/konyvespolc](https://csokavar.hu/konyvespolc) egyelőre. A távlati tervek között szerepel a konyvespolc.csokavar.hu domain bejegyzése is, de ahhoz  levelet kéne írjak  a szolgáltatómnak, és már így is egy csomó mindent kértem tőlük. Talán decemberben. Addig úgyis lefoglal a honlap megtervezése, feltöltése meg hasonlók.
