---
title: "Charles az űrben"
date: "2007-04-06"
tags: 
  - "isc"
  - "űrkutatás"
coverImage: images/simonyi_patch.png
---

Nem minden nap megy az ember főnöke a világűrbe, de az enyém holnap mégis...

### A legfontosabb linkek

- [Charles weblapján](http://www.charlesinspace.com/) lesz 'live coverage', itt van a [blog](http://blog.charlesinspace.com/), és nyilván felkerül több tonnányi kép és videó. Tényleg nagyon jó oldal, de ez a sok flash....
- [NASA TV](http://www.nasa.gov/multimedia/nasatv/live_tv.html) ([full screenben](http://www.nasa.gov/55644main_NASATV_Windows.asx) is) és [a műsor](http://www.nasa.gov/multimedia/nasatv/MM_NTV_Breaking.html).
- [Hol az ISS most?](http://spaceflight.nasa.gov/realdata/tracking/index.html) Ugyanez másképp [erre](http://www.n2yo.com/?s=25544).
- [Mikor kakilnak az űrhajósok?](http://www.nasa.gov/mission_pages/station/timelines/index.html) - avagy a mission timelines, részben oroszul.

### Főbb események

(Mondanom se kell, hogy minden magyar idő szerint.)

- **Szombat, április 7.**: 19:30-kor kilövés, de már előtte egy órával közvetítik az előkészületeket a NASA TV-n.
- **Hétfő, április 9.**: 21:12-kor dokkolás, 22:55-kor zsilip kinyit. A hülye eszemmel bent hagytam a - még mindig [sérült](https://csokavar.hu/blog/2007/02/eltorott-a-ctrl/) - gépemet az irodában, úgyhogy ezt a wii-n fogom nézni.
- **Péntek, április 20.**: 9:15-kor zsilip becsuk, 12:25-kor kidokkolás;
- **péntek, április 20.**: 15:43-kor landolás, aztán
- _a Kazakhstan break című amerikai sorozat premierje (No HIV test, no visa) este tíztől az RTL Klubon._

### Időzónák

A küldetés ideje alatt US/Eastern time-hoz (úgy is mint EDT) adjunk hat órát, GMT-hez pedig kettőt a magyar időzónába való átszámoláshoz.

### Jókívánságok

> Kedves Charles! Bár a code review-k elég fárasztók, és sokszor kiakad a táblára eszkábált nyomásmérő is, azért reméljük, egészben visszajössz! :) Elfelejtettem mondani, hogy próbáld ki a zsonglőrködést odafönt. Én próbáltam a Földön szimulálni 2D-ben, biliárdgolyókkal az asztalon, de az mégse ugyanaz. Dávid üzeni, hogy öltözz melegen... Jó szerencsét! Aztán hívj! :) Encsé
