---
title: "Személyes bejegyzés; vigyázat, semmi értelme!"
date: "2008-05-06"
tags: 
  - "személyes"
---

Minden szart csináltam az elmúlt 24 órában.

1\. Először elmentem moziba megnézni a Las Vegas ostromát. Nekem tetszett, bár nem valami nagy szám. És jól emlékeztem, hogy Gergő írt már erről [valamit](http://mg.web.elte.hu/hungarian.html) még a huszadik század végén. A blackjackes részéhez nem tudok szólni, de abból kiindulva, hogy az egyetemi előadásokról szóló részek tényleg egyetemi anyagról szóltak, még azt is el tudom képzelni, hogy nem túl nagy marhaság az egész.

2\. Aztán megcsináltam a [gekkó](http://gekko.csokavar.hu/) új pályáját. Ez a recycling jegyében fogant, ugyanis az oldalamat feltörő hackerek kódját hasznosítottam újra benne. Nem valami nagy szám, de az ötlet azért aranyos szerintem.

3\. Letolattam a hajamat a fodrásszal. :)

4\. [Ökörködtem](https://csokavar.hu/blog/2008/05/02/eljatszottam-a-gondolattal/) Visual Basic-ben.

5\. Aztán elmentünk cserebogarat szedni Csanakra. Csomót megettek a pipik, egyet meg jól felgyújtottunk, mert szadista állatok vagyunk mind a ketten az öcsémmel.

6\. Végül a neten megtaláltam egy régóta keresett könyvet, és gyorsan meg is rendeltem magamnak.
