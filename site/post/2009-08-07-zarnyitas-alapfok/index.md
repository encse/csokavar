---
title: "Zárnyitás alapfok"
date: "2009-08-07"
tags: 
  - "geekseg"
  - "hack"
coverImage: images/Chain-e1447878835557.jpg
---

Ezt a lakatot az utcán találtam, valaki elvághatta a vezetéket valami komoly csípő-harapó eszközzel, és talán eltulajdonította a hozzátartozó biciklit/motort. Én meg észrevettem a fűben az eldobott kincset, és mindenképp ki akartam próbálni, hogy fel tudom-e törni.

[gallery]
  images/p-1600-1200-8df7e0a3-59b0-47f8-98e1-4167eb22e729.jpeg
  images/p-1600-1200-361a7325-97bd-4eeb-b0c0-bf19f03a14af.jpeg
[/gallery]

Természetesen nem tekergettem végig a 100000 kombinációt. Kis próbálgatás után ugyanis feltűnt, hogy ha a rálépek a vezetékre, és megpróbálom széthúzni a zárat, akkor egy kivételével ez összes tárcsa könnyen forog. A szoruló tárcsa 10 lehetséges állásából az egyikben, a közvetlenül mellette levő tárcsa is akadni kezdett. Ebből arra következtettem, hogy megtaláltam a helyes beállítást: a zár kicsit engedett, és emiatt most máshol szorul mint eddig. Ugyanezt eljátszva a többi tárcsára, pár perc alatt meg is találtam a helyes kódot.

Így vegyenek számzáras lakatot maguknak.
