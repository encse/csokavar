---
title: "Gekkó hírek"
date: "2012-10-26"
tags: 
  - "gekko"
coverImage: images/2194494864_47d3f3b098_o.webp
---

Hétvégén kiraktam egy frissítést a [gekkóra](http://gekko.csokavar.hu). Mostantól egyszerre több feladaton lehet dolgozni. Alapból három feladat érhető el, és minden feladat megoldásakor kapsz egy újat. Még nem küldtem köremailt róla, hátha bugos valahol, de nemsokára az is meglesz.

Szóval akinek még benne vagyok az RSS olvasójában és évekkel ezelőtt elakadt valahol, az most kap még egy esélyt a folytatásra.

Az elkövetkező 500 évben tervezem a szervert Amazon EC2 alapúra varázsolni, ami újabb gekkó pályákat tesz lehetővé, ugyanis a felhőben bármikor fellőhetek egy mini szervert, ami aztán szabadon hackelhető vagy segít valami XSS-t ellenőrizni.

Bár ezt én csak valami fizetős konstrukcióban tudnám elképzelni, és kétséges, hogy valaha is lesz annyi fizetőképes játékos, hogy megérje a szabadidőmet... Pedig jó volna, már csak a tapasztalat miatt is megcsinálni.
