---
title: "Bilux"
date: "2009-01-02"
coverImage: images/Capture.png
---

Apu is olyan, hogy a fiával csináltatja a céges honlapot, mer az úgy költséghatékony, és már látott a gyerek egy kis html-t. Aztán meg lehet nézni az [eredményt](http://www.biluxiskola.hu). Hát így kell kinézni 2009-ben egy honlapnak?

Igen. Szerintem igen. Sokat gondolkodtam rajta. Úgy általában sokat gondolkodtam már információk megjelenítésén és remélhetőleg ezt a problémát is sikerült úgy megoldani ahogy kell.

Színes csillivilli lett, mert ahhoz volt kedvem, meg hát most úgyis divatja van ezeknek a nagyfelbontású háttérképeknek, úgyhogy miért ne. A Flickr-en tonnaszám lehet ingyenesen felhasználható képeket találni, úgyhogy ezzel a részével nincs is probléma. (A megjelenítésről annyit, hogy XHTML strict, valid CSS és egy kis Javascript a poén meg a csicsa kedvéért.)

Ami a motort illeti: végre találtam valami használhatónak álcázott PHP frameworköt, amivel sikerült a még éppen kibírható erőfeszítessel összehozni az oldalakat meg az admin felületet. A CakePHP ugyanis az MVC pattern köré épülő framework (mostanság nagyon felkapott, de még messze van a jótól). A lényeg számomra az volt, hogy a munka kb. ugyanaz, mint itt a cégben: domain definiálása, és többfajta projekció készítése (egyik a szerkesztésre, másik a megjelenítésre). Mondhatnánk semmi extra.

Referenciának jó lesz. Meg élveztem is csinálni. Jó nézni, ahogy az ötletekből egymáshoz kapcsolódó oldalak rendszere lesz, és végül az egész összeáll és működni kezd.
