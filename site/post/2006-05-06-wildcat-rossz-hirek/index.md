---
title: "Wildcat - rossz hírek"
date: "2006-05-06"
tags: 
  - "zsonglőrködés"
---

Úgy tűnik, a [múltkori postban](https://csokavar.hu/blog/2006/04/wildcat-rossz-hirek-2/) nem hiába sírtam. Még csak hatodika van, de már 4.1 gigát eljátszottunk a havi 10 gigás limitünkből. Ráadásul ha eléri az öt gigát, május 16-ig letiltják az oldalt. Ez a bandwith limit téma nagyon csúnya húzás az appletől. Kapitalista disznók. :) Nem jól találták ki a tárhely/forgalom arányt. 1giga tárhelyhez több mint 10 giga forgalom kell havonta. Nekünk legalábbis :) Kétszer ennyi pénzért kapnánk 250G havi forgalmat, de ennyit már nem akaródzik kifizetni zsebből.

Ezért aztán mindenképpen változások lesznek. Kénytelenek leszünk adományokért folyamodni, esetleg pólókat árulni. De az is lehet, hogy átköltözünk egy olcsóbb tárhelyre. Ennek mindenféle hátrányai lennének, hiszen több száz link mutat jelenleg az oldalra, azokat mind frissíteni kellene. (Ezzel elég sok levelezés lesz megintcsak. Pedig mennyit dolgoztam eddig is!) Persze ott vannak az előnyök is, pl. saját domain név, szerver oldali szkriptek, stb.

Affene tudja. Majd elválik...
