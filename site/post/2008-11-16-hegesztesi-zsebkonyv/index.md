---
title: "Hegesztési zsebkönyv"
date: "2008-11-16"
tags: 
  - "konyv"
coverImage: "MIg_MAGCOhegesztes_2.jpg"
---

_A polcról véletlenszerűen levett könyvek_ rovatunkban ma a Hegesztési zsebkönyvet mutatjuk be önöknek.

\[gallery type="square" ids="2996,2997"\]

A Hegesztési zsebkönyv mintegy 800 oldal terjedelemben mutatja be a hegesztéssel kapcsolatos tudnivalókat. Őszintén szólva nem olvastam végig, de a múltkor kicsit belelapoztam és kiderült, hogy a hegesztés az egyáltalán nem arról szól, hogy a "Józsi nekiesik a pálcával". Csak címszavakban: van például _ívhegesztés_ (bevont elektródás; fedett ívű; fogyóelektródás, védőgázas; volfrámelektródás, semleges védőgázas; plazmaívhegesztés), _ellenállás-hegesztés_ (ellenállás-ponthegesztés; vonalhegesztés; dudorhegesztés; tompahegesztés), _gázhegesztés_, _sajtolóhegesztés_ (ultrahangos, dörzs, robbantásos, hidegsajtoló), _sugárhegesztés_ (elektronsugaras, lézersugaras) valamint egyéb hegesztési eljárások is, úgy mint: _aluminotermikus hegesztés, elektronsalakhegesztés, elektrongázhegesztés_ és _csaphegesztés._

A Hegesztési zsebkönyv bárkinek örömmel ajánlható utazáshoz, szombat délutáni lapozgatásra, esetleg ellaposodott randevúk fájdalommentes lezárására.
