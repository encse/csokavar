---
title: "Gekkó: felfüggesztve"
date: "2009-07-15"
tags: 
  - "gekko"
coverImage: images/wU0J1QB-1.jpg
---

Lassan lejár az előfizetésem a régi szerveren, és a gekkót még mindig nem költöztettem át az újra. Ennek több oka is van, és csak részben a lustaság a felelős érte.

Szeretném ugyanis újraírni az egész gekkó mögött levő motort, a nevetséges php-t kihagyva a dologból. Nehéz karbantartani, és őszintén szólva semmi kedvem sincs egy olyan nyelven bűvészkedni, amihez az IDE-t úgy hívják, hogy notepad++.

Éppen ezért a hét végével leállítom az oldalt. Az adatbázist és a logokat elteszem szebb napokra. Aztán nekilátok az újratervezésnek.

Mit szeretnék?

Felpörgetni a dolgokat. Mindenek előtt szeretném több nyelven is látni a feladatokat. Angolul mindenképp, de a magyart is megtartanám. Egy jól kidolgozott hint rendszert kell még bevezetni, emellett azon is gondolkozom, hogy az eddigi vertikális feladat kiosztás (a következő feladathoz előbb meg kell oldanod az aktuális feladatot) helyett áttérjek horzontálisra (minden feladat elérhető). A kettő kombinációja is szóba jöhet. Lehetne például feladattípusonként egy-egy feladat elérhető az elején, vagy nehézség szerint előbb a könnyű feladatok, aztán a közepesek stb.

Ha mindez megvan, akkor jelentkezhetünk a wechall.net és hasonló listákra, és eleve több esélyem lesz népszerűsíteni a dolgokat.

A nagyobb nyilvánossággal természetesen együtt jár a csalók és az oldalt feltörni próbálók száma is. Így egyrészt valamilyen szinten személyre szabott feladatok kellenek, másrészt tisztességes és mélyreható logolás, behatolás figyelés....

Sok munka ez, de szívesen eljátszom vele. Ez most a terv. Majd meglátjuk mikorra valósul meg...
