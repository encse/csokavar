---
title: "Camel Active = nem menő"
date: "2009-09-09"
tags: 
  - "velemeny"
coverImage: "490_1camel_004-e1447878289318.jpg"
---

Tegnap a seggére akartam verni a korábban kapott Camel Active utalványoknak. Ki is választottam magamnak egy kabátot a Westendben 39.990 Ft-ért, így az utalványból maradt volna 10 Ft. Gondoltam, hogy ezt nem adják vissza, de annyit hajlandó lettem volna bukni rajta.

De az eladónak még így is megoldhatatlan problémát okozott a tranzakció: 40.000 forintos utalvánnyal 39.990-et nem lehet kifizetni. Ehhez három telefonos segítséget is igénybe kellett vennie, ami beletelt tíz percbe. Közben már kicsit el is mentünk csúnya országba, amikor azzal kezdett jönni, hogy nem kaptam-e ezekhez az utalványokhoz egy borítékot is, mert nincsenek lepecsételve. Ez a szép, hogy bemész a kibaszott drága üzletbe, hogy elkölts egy rakás pénzt, és rögtön azzal gyanusítanak, hogy hamis. Magyarország...

Aztán, hogy átlendüljünk a holtponton megkérdeztem, hogy mi itt a legolcsóbb áru. Mondták hogy zokni. Jó' van mondom, egyszer élünk, egy zokni biztos nem vág földhöz. Hát ... 1300 volt a legolcsóbb leértékelve.... Na ennyit azért nem ér meg se a zokni, se az, hogy kifizessek 10 forintot,  úgyhogy megmondtam az eladónak, hogy elment a kedvem az egésztől.

De sajnos meg kell szabaduljak ezektől az utálványoktól, odaadom öcsémnek, neki biztos nem okoz majd gondot az elköltése, én meg maradok valami alsóbb kategóriás boltnál, ahol nem nézik mindjárt tolvajnak az embert.

### Frissítés 2010.02.10

Na jó, hát látom a kommentek kezdenek lesüllyedni a homár szintjére, tehát összefoglalnám a történet végét itt fent, és kapnak tőlem egy szavazást is, ahol mindenki gyorsan kifejtheti véleményét arról, hogy a Camel Active akkor végülis menő-e vagy sem.

Elmentem a győri Camel Active boltba, de ott meg épp valami technikai probléma miatt nem voltak képesek elfogadni az utalványt. Ezen apukám nagyon felháborodott, és az orruk előtt összetépte az egészet. Pár nap múlva felhívott valaki a Cameltől, és felajánlott egy újabb adag utalványt, meg egy kis bánatpénzt a kellemetlenségekért. Ezt végül is öcsém vette át, de azóta sem próbáltuk meg elkölteni.

Szerintem a Camel Active számítógépes rendszere az utalványokkal kapcsolatosan kívánni valókat hagy maga után, ezért nem is ajánlom másoknak megvételre. Lehet, hogy azóta változott a helyzet, fogalmam sincs róla, és nem is szándékozom többet bemenni a boltba, hogy kipróbáljam.

<script src="http://static.polldaddy.com/p/2679298.js" type="text/javascript"></script>

&lt;br /&gt; &lt;a href="http://answers.polldaddy.com/poll/2679298/" mce\_href="http://answers.polldaddy.com/poll/2679298/"&gt;Menő-e a Camel Active?&lt;/a&gt;&lt;span style="font-size:9px;" mce\_style="font-size:9px;"&gt;(&lt;a href="http://www.polldaddy.com" mce\_href="http://www.polldaddy.com"&gt;surveys&lt;/a&gt;)&lt;/span&gt;&lt;br /&gt;
