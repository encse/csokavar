---
title: "A legkisebb említésre sem méltó szám projekt"
date: "2008-02-26"
tags: 
  - "fun"
  - "geekseg"
---

Elhatároztam, hogy a phd-met "A legkisebb említése sem méltó szám"-ról fogom írni\*. A legkisebb említésre sem méltó számon azt a legkisebb pozitív egész számot értem, amire a Google nem ad egyetlen találatot sem. Elkezdtünk gondolkodni, hogy mekkora lehet ez a szám... Vajon érdekel valakit a 4204789? A Google szerint 606 helyen használják.

Millióig hamar kiesnek a számok, mert csomó ilyet használnak pl. felhasználók vagy fórum hozzászólások azonosítására. Első nekifutásra a százmilliós nagyságrendben találtam jelölteket, aztán nekiláttam és Google AJAX API-val csináltam egy kis [weblapot](https://csokavar.hu/projects/smallest/), ami célzottan keres. Pillanatnyilag a legjobb jelöltem:

![](https://csokavar.hu/projects/smallest/candidate.php)

Sajnos csak így, kép formájában oszthatom meg önökkel, hiszen ha szöveggel is leírnám, a Google máris megtalálná és kicsavarná a kezemből... Elég törékeny ez a definíció... :)

* * *

\*nem
