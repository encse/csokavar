---
title: "Hétvége"
date: "2009-08-02"
tags: 
  - "szemelyes"
coverImage: "lloyd16-e1447878996273.jpg"
---

Zsúfolt hétvége volt, tegnap Győrbe mentünk az öreglányt meg a szivattyút megnézni. (Hmm erről se írtam még.) Aztán beugrottunk a belvárosba, a Bécsi fagyizóban ettünk egy jó fagyit, és megnéztük a [Széchenyi teret](http://index.hu/tudomany/blog/2009/04/16/vegleg_elvesztek_a_kozepkor_emlekei_a_gyori_szechenyi_teren_/). Na ez egy érdekes hely. Győrben tök jó sétálni a Radó szigeten, a Rába parton, az egyetlen valamirevaló sétálóutcán, a Püspökvárnál, meg a környéken. A Széchenyi tér ezek tőszomszédságában van, de mégsem szerettem arra menni, mert irgalmatlanul ronda volt. Egy kurva nagy, leaszfaltozott tér. Most viszont rendes burokolatot, sőt jópofa szökőkutat is kapott, olyat, ami a járókelők között, közvetlenül a földből fröcsköl fel. Csomó gyerek fetrengett a vízben, ami külön érdekes volt...

Ma meg a ráckevei Duna ágon kenuztunk egy nagyobb társasággal. Tesómék szervezték, így a legtöbb embert most láttam először. Előbb direkt felfelé indultunk a folyón, hogy visszafelé majd csak csorogni kelljen, de olyan hülyén fújt a szél, hogy végül lefelé jobban kellett dolgozni mint felfelé. Érthetetlen. Láttuk Kolonics Györgyöt is, aki természetesen villámgyorsan, de hihetetlen komótos, minden erőkifejtés nélküli módon húzott el közöttünk előbb lefelé majd felfelé. Hmm... jó tudni, hogy így is lehetne... Utána meg olyan hulla fáradt voltam mint már régen, mostanra éledek csak fel, de sajnos mindjárt vége a hétvégének.
